<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/">
  <channel>
    <title>文摘 on My New Hugo Site</title>
    <link>http://localhost:1313/categories/%E6%96%87%E6%91%98/</link>
    <description>Recent content in 文摘 on My New Hugo Site</description>
    <generator>Hugo -- 0.143.0</generator>
    <language>en-us</language>
    <lastBuildDate>Sun, 11 Aug 2019 16:30:05 +0000</lastBuildDate>
    <atom:link href="http://localhost:1313/categories/%E6%96%87%E6%91%98/index.xml" rel="self" type="application/rss+xml" />
    <item>
      <title>《格言别录》</title>
      <link>http://localhost:1313/posts/gybl/</link>
      <pubDate>Sun, 11 Aug 2019 16:30:05 +0000</pubDate>
      <guid>http://localhost:1313/posts/gybl/</guid>
      <description>&lt;p&gt;弘一法师&lt;/p&gt;
&lt;h3 id=&#34;学问类&#34;&gt;&lt;strong&gt;学问类&lt;/strong&gt;&lt;/h3&gt;
&lt;p&gt;为善最乐，读书更佳。&lt;/p&gt;
&lt;p&gt;茅鹿门云：人生在世，多行救济事，则彼之感我，中怀倾倒，浸入肝脾。何幸而得人心如此哉！&lt;/p&gt;
&lt;p&gt;诸君到此何为，岂徒学问文章，擅一艺微长，便算读书种子？在我所求亦恕，不过子臣弟友，近五伦本分，共成名教中人。&lt;/p&gt;
&lt;p&gt;何谓至行？曰：庸行。何谓大人？曰：小心。&lt;/p&gt;
&lt;p&gt;凛闲居以体独，卜动念以知己，谨威仪以定命，敦大伦以凝道，备百行以考德，迁善改过以作圣。&lt;/p&gt;
&lt;p&gt;观天地生物气象，学圣贤克己功夫。&lt;/p&gt;
&lt;h3 id=&#34;存养类&#34;&gt;&lt;strong&gt;存养类&lt;/strong&gt;&lt;/h3&gt;
&lt;p&gt;自家有好处，要掩藏几分，这是涵育以养身。别人不好处，要掩藏几分，这是浑厚以养大。&lt;/p&gt;
&lt;p&gt;以虚养心，以德养身，以仁养天下万物，以道养天下万世。&lt;/p&gt;
&lt;p&gt;一动于欲，欲迷则昏。一任乎气，气偏则戾。&lt;/p&gt;
&lt;p&gt;刘直斋云：存心养性，须要耐烦耐苦，耐惊耐怕，方得纯熟。&lt;/p&gt;
&lt;p&gt;寡欲故静，有主则虚。&lt;/p&gt;
&lt;p&gt;不为外物所动之谓静，不为外物所实之谓虚。&lt;/p&gt;
&lt;p&gt;宜静默，宜从容，宜谨严，宜俭约。&lt;/p&gt;
&lt;p&gt;敬守此心，则心安。敛抑其气，则气平。&lt;/p&gt;
&lt;p&gt;青天白日的节义，自暗室屋漏中培来。旋乾转坤的经纶，自临深履薄冰处得力。&lt;/p&gt;
&lt;p&gt;谦退是保身第一法，安详是处世第一法，涵容是待人第一法，恬淡是养心第一法。&lt;/p&gt;
&lt;p&gt;刘念台云：涵养，全得一缓字，凡言语，动作皆是。&lt;/p&gt;
&lt;p&gt;应事接物，常觉得心中有从容闲暇时，才见涵养。&lt;/p&gt;
&lt;p&gt;刘念台云：易喜易怒，轻言轻动，只是一种浮气用事，此病根最不小。&lt;/p&gt;
&lt;p&gt;吕新吾云：心平气和四字，非有涵养者不能做，工夫只在个定义。&lt;/p&gt;
&lt;p&gt;陈榕门云：定火工夫，不外以理制欲。理胜，则气平矣。&lt;/p&gt;
&lt;p&gt;自处超然，处人蔼然。无事澄然，有事斩然。得意淡然，失意泰然。&lt;/p&gt;
&lt;p&gt;气忌盛，心忌满，才忌露。&lt;/p&gt;
&lt;p&gt;意粗性躁，一事无成。心平气和，千祥并集。&lt;/p&gt;
&lt;p&gt;冲繁地，顽钝人，拂逆时，纷杂事，此中最好养火。若决烈愤激，不但无益，而事卒以偾，人卒以怨，我卒以无成，是谓至愚。耐得过时，便有无限受用处。&lt;/p&gt;
&lt;p&gt;人性褊急则气盛，气盛则心粗，心粗则神昏，乖桀谬戾，可胜言哉？&lt;/p&gt;
&lt;p&gt;以和气迎人，则乖沴灭。以正气接物，则妖氛消。以浩气临事，则疑畏释。以静气养身，则梦寐恬。&lt;/p&gt;
&lt;p&gt;轻当矫之以重，浮当矫之以实，褊当矫之以宽，躁急当矫之以和缓，刚暴当矫之以温柔，浅露当矫之以沉潜，豀刻当矫之以浑厚。&lt;/p&gt;
&lt;p&gt;尹和靖云：莫大之祸，皆起于须臾之不能忍，不可不谨。&lt;/p&gt;
&lt;p&gt;逆境顺境看襟度，临喜临怒看涵养。&lt;/p&gt;
&lt;h3 id=&#34;持躬类&#34;&gt;&lt;strong&gt;持躬类&lt;/strong&gt;&lt;/h3&gt;
&lt;p&gt;聪明睿知，守之以愚。道德隆重，守之以谦。&lt;/p&gt;
&lt;p&gt;富贵，怨之府也。才能，身之灾也。声名，谤之媒也。欢乐，悲之渐也。&lt;/p&gt;
&lt;p&gt;只是常有惧心，退一步做，见益而思损，持满而思溢，则免于祸。&lt;/p&gt;
&lt;p&gt;人生最不幸处，是偶一失言，而祸不及；偶一失谋，而事幸成；偶一恣行，而获小利。后乃视为故常，而恬不以为意。则莫大之患，由此生矣。&lt;/p&gt;
&lt;p&gt;学一分退让，讨一分便宜。增一分享用，减一分福泽。&lt;/p&gt;
&lt;p&gt;不自重者取辱，不自畏者招祸。&lt;/p&gt;
&lt;p&gt;盖世功劳，当不得一个矜字。弥天罪恶，当不得一个悔字。&lt;/p&gt;
&lt;p&gt;大着肚皮容物，立定脚跟做人。&lt;/p&gt;
&lt;p&gt;事当快意处须转，言到快意时须住。&lt;/p&gt;
&lt;p&gt;殃咎之来，未有不始于快心者。故君子得意而忧，逢喜而惧。&lt;/p&gt;
&lt;p&gt;物忌全胜，事忌全美，人忌全盛。&lt;/p&gt;
&lt;p&gt;尽前行者地步窄，向后看者眼界宽。&lt;/p&gt;
&lt;p&gt;花繁柳密处拨得开，方见手段。风狂雨骤时立得定，才是脚跟。&lt;/p&gt;
&lt;p&gt;人当变故之来，只宜静守，不宜躁动。即使万无解救，而志正守确，虽事不可为，而心终可白。否则必致身败，而名亦不保，非所以处变之道。&lt;/p&gt;
&lt;p&gt;步步占先者，必有人以挤之。事事争胜者，必有人以挫之。&lt;/p&gt;
&lt;p&gt;安莫安于知足，危莫危于多言。&lt;/p&gt;
&lt;p&gt;行己恭，责躬厚，接众和，立心正，进道勇。择友以求益，改过以全身。&lt;/p&gt;
&lt;p&gt;度量如海涵春育，持身如玉洁冰清，襟抱如光风霁月，气概如乔岳泰山。&lt;/p&gt;
&lt;p&gt;心不妄动，身不妄动，口不妄动，君子所以存诚。内不欺己，外不欺人，上不欺天，君子所以慎独。&lt;/p&gt;
&lt;p&gt;心志要苦，意趣要乐，气度要宏，言动要谨。&lt;/p&gt;
&lt;p&gt;心术以光明笃实为第一，容貌以正大老成为第一，言语以简重真切为第一。平生无一事可瞒人，此是大快。&lt;/p&gt;
&lt;p&gt;书有未曾经我读，事无不可对人言。&lt;/p&gt;
&lt;p&gt;心思要缜密，不可琐屑。操守要严明，不可激烈。&lt;/p&gt;
&lt;p&gt;聪明者戒太察，刚强者戒太暴。&lt;/p&gt;
&lt;p&gt;以情恕人，以理律己。&lt;/p&gt;
&lt;p&gt;以恕己之心恕人，则全交。以责人之心责己，则寡过。&lt;/p&gt;
&lt;p&gt;唐荆川云：须要刻刻检点自家病痛，盖所恶于人许多病痛处，若真知反己，则色色有之也。&lt;/p&gt;
&lt;p&gt;以淡字交友，以聋字止谤，以刻字责己，以弱字御侮。&lt;/p&gt;
&lt;p&gt;居安虑危，处治思乱。&lt;/p&gt;
&lt;p&gt;事事难上难，举足常虞失坠。件件想一想，浑身都是过差。&lt;/p&gt;
&lt;p&gt;怒宜实力消融，过要细心检点。&lt;/p&gt;
&lt;p&gt;事不可做尽，言不可道尽。&lt;/p&gt;
&lt;p&gt;胡文定公曰：人家最不要事事足意，常有事不足处方好。才事事足意，便有不好事出来，历试历险。邵康节诗云：好花看到半开时，最为亲切有味。&lt;/p&gt;
&lt;p&gt;精细者，无苛察之心，光明者，无浅露之病。&lt;/p&gt;
&lt;p&gt;识不足则多虑，威不足则多怒，信不足则多言。&lt;/p&gt;
&lt;p&gt;足恭伪态，礼之贼也。苛察歧疑，智之贼也。&lt;/p&gt;</description>
    </item>
  </channel>
</rss>
